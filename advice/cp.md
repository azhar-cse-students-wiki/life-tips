السلام عليكم ورحمة الله وبركاته

https://www.facebook.com/groups/2072363846213064/posts/2899660500150057/

من أكبر الأخطاء إنك تدي المشكلة أكبر من حجمها!

    التبسيط هو الخطوة الأول بعد فهم المسألة! مجرد إنك فهمت المسألة ابدأ تبسطها لحاجة أنت عارفها أو مسائل صغيرة، أو غير شكل المسألة لصورة تانية خالص تساعدك على الحل.
    مثال على كلامي: مسألة H النهارده عقدتوها على نفسكم والنتيجة محلهاش غير واحد، ومسألة B النهارده برضو مفيش غير 3 اللي حلوها، ومسائل تانية في المسابقة برضو للأسف أفكارها مش غريبة عليكم، ارجعوا حاولوا تاني في المسائل بتركيز وبسطوا المسائل ودايما فكروا في أمثلة مختلفة.

ـــــــــــــــــــــــــــــــــــــــــ

    متعقدش المسألة على نفسك وأنت بتفكر فيها ومتتسرعش في أي إفتراضات، وفكر في المعلومات المخفية، الحاجات المبهمة اللي بتأثر في الحل ولم تذكر في المسألة.
    مفهمتش المسألة؟ اقرأها مرتين وتلاتة وأربعة وركز على الأجزاء اللي أنت مش فاهمها، غالبا لو في جزئية أنت مستغربها أو مش مستوعبها بيكون السبب إنك وقعت حاجة قبلها أو فهمتها غلط فارجع لورا شوية واقرأ تاني بتركيز.

ـــــــــــــــــــــــــــــــــــــــــ

    امسك الـ samples وافهم الـ output طلع ازاي كدا وشوف الـ notes لو موجودة.
    فهمت المسألة؟ اكتب أمثلة من دماغك وابدأ طلع الـ output بنفسك.
    ابدأ فكر في الحل وركز كويس على الـ constraints وخد منها hint للـ complexity الممكنة للحل، ولو وصلت لفكرة اختبرها على الـ samples والأمثلة اللي أنت كتبتها كلها.
    لو فكرتك وقعت في مثال معين، اعرف هي وقعت ليه؟ يمكن حلك صح ودي corner case ويمكن المسألة أصلا فيها cases محتاجة تتهندل بشكل مختلف، ابدأ احصرهم لو دا ممكن، ولو مش ممكن شوف فكرة تانية أقل تعقيدا تراعي فيها الـ cases اللي وقعتك أول مرة.
    طوّل بالك مع المسألة، بلاش تتسرع، وبرضو ركز مع الوقت ومتجيش على حساب المسائل التانية، وتابع الـ standings كويس في المسابقات، وحل الأسهل الأول عشان تجيب مركز كويس وتقدر تنافس.
    متلمسش الكيبورد قبل ما تكوّن فكرة الحل كاملة ويبقى عندك تصور كامل للكود هيتكتب ازاي.
    وأنت بتكتب أي سطر في الكود حاول تفكر في كل الـ cases المختلفة اللي ممكن يمر بيها السطر دا، لو بتتعامل مع indices مثلا هل حساباتك صح؟ هل كتبت الsize بتاع الarray صح؟ هل ممكن السطر دا يخرج بره الـ array؟ لو بتعمل عملية حسابية هل ممكن يحصل overflow؟ هل ممكن يظهر رقم سالب؟ هل أنا كتبت الlimits بتاعت الloop صح؟ هل عملت initialize للمتغير أو الـ array بقيمة مناسبة؟ هل ممكن المقام هنا يبقى صفر وأقسم على صفر؟ هل أنا بطبع الoutput بالشكل المطلوب ولا في مسافات ناقصة أو حروف صغيرة أو كبيرة غلط؟ هل أنا المفروض أطبع سطر بعد إجابة كل test case ولا مسافة؟
    جبت WA؟ دي ممكن نتكلم عليها في بوست تاني.

ـــــــــــــــــــــــــــــــــــــــــ

    كل اللي أنا بقوله دا هتتعلمه وهتكتسبه بالتدريب الكتير والأخطاء الكتير وإنك متفوتش مسابقات، ومينفعش تركز على المسابقات بس ومينفعش تركز على التدريب بس، وازن بين الاتنين، كل واحدة منهم هتكتسب منها مهارات مختلفة.

ــــــــــــــــــــــــــــــــــــــــ
لو أنت جبت آخرك في B ممكن تشوف الحل بتاعها:
https://www.youtube.com/watch?v=h1hk9_1vrhM
ربنا يوفقكم ❤ 
